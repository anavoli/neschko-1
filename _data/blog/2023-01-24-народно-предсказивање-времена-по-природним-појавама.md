---
template: BlogPost
path: /Narodno predskazivanje vremena po prirodnim pojavama
date: 2023-01-24T11:08:32.439Z
title: НАРОДНО ПРЕДСКАЗИВАЊЕ ВРЕМЕНА ПО ПРИРОДНИМ ПОЈАВАМА
metaDescription: " ПО ЗАХАРИЈИ ОРФЕЛИНУ, ЈЕРЕМИЈИ КАРАЏИЋУ И ВАСИ ПЕЛАГИЋУ "
thumbnail: /assets/vreme.webp
---
 ПО ЗАХАРИЈИ ОРФЕЛИНУ, ЈЕРЕМИЈИ КАРАЏИЋУ И ВАСИ ПЕЛАГИЋУ 

### Какво ће бити време добро или рђаво тј. ведро или облачно, топло или ладно, кишовито ил суша, познаје се по барометру, по сунцу, месецу, звездама, небу, облацима, магли, киши, дуги, по грмљавини, по воздуху, роси, ветру и по неким четвороножним и пернатим животињама.

**1. ПО БАРОМЕТРУ**
 По барометру познаје се по дизању и спуштању живе у барометру. Кад се жива диже неколико дана постепено, то обично бива лепо време. Ако ли се пак спушта на доле а нарочито неколико дана уредно без да почне опет да се диже то ће бити кише без ветра; а спуштеном доле ако тако остане за неко време то ће бити кише за дуго, или пак силног ветра; ако пак расте, и спада једно за другим, то ће се и време често промењивати, највише око покретања сунца.
 И тако по дизању и спуштању а и по висини живе, у барометру познаје се опредељење времена; а и по ниже следујућем описанију можемо на време закључити какво ће бити.

1. Кад жива расте на горе, то показује време јасно (ведро).
2. Ако пак спада жива на доле, то онда показује време облачно, снег, ветрове, и овим подобна по годишњем времену закључујући (према годишњем добу).
3. Што жива брже расте и спада, тим се брже и време промењује.
4. Кад је кишовито време, жива расте једнако, то ће бити силне кише за дуго.
5. Ако сасвим мало жива почне спадати на доле и врло полако а сасвим ниско спадне, нп. на 8 до 10 и више линија, то ће бити таквог силног ветра, колико лакше и дуже жива буде спадала. И ако по спадању живе такво се време код нас не догоди, то нам треба разумети да је гдигод на другом месту заиста се догодило.
6. Кад дува силни ветар, тад жива обично спада, осим северног ветра који и да дува силно и страшно, жива при том у цеви обично расте.
7. Зими и лети по неки пут бивају више пута у барометру промене; по промени времена, у пролећу пак, и при концу јесени, време се по барометру не промењује. 

 **2. ПО СУНЦУ**

1. Ако сунце при изласку млого пече, и облаци који га окружавају поцрвене, то показује облачни дан а често и кише с ветром.
2. Кад се около сунца види беличасти округ, тога дана треба нам се надати великој и страшној бури (олуји).
3. Ако се покаже при изласку сунца веће сунце него обично, тога дана биће кише за извесно.
4. Кад се сунце покаже бледо, то показује кишу, а кад је сунце чисто и гореће, то ће бити добро (лепо време).
5. Када је сунце при изласку покривено са плавим или црвеним кругом, то показује буру.
6. Кад сунце при заласку има црвеност, показује силне ветрове, и који ћеду се продужити неколико дана.
7. Сунце при заласку ако је бледо, показује да ће бити ветра од западне стране.
8. Кад је сунце при изгревању покривено облацима, а зраци испод облака се провиде, показује кишу, ако се пак зраци кроз облаке прозиру, показује силну буру с кишом.
9. Кад сунце излази с облацима црним и црвеним, то показује кишу.
10. Ако сунце јутром зађе за облак, то ће бити киша, ако пак при заоду сунца облаци се покрећу. за њим, то ће бити силног ветра.  \*\*3

 **3. ПО МЕСЕЦУ**

1. Ако се нов месец не буде видео до четвртог дана а буде јужног ветра, то ће бити целог месеца ружно време.
2. Кад нов месец обичну и у обично време своју величину не покаже, то ће бити целог месеца кише и ветра.
3. Ако месец има око себе светло коло које разширивајући се опет се полако изгуби, то показује ведро време.
4. Ако месец има два или више кола или пак само једно тамно и нејасно, то ће онда бити мраза.
5. Ако је пак коло црвено, то ће за извеоно бити ветра а зимњег доба надати се је снегу.
6. Кад је месец блед, показује кишу, кад је чист и сјајан, то ће бити ведро, а месец црвенкасти показује ветар и буру.
7. Ако је доњи рог месеца тањи од горњег, то се можемо у првој четврти месеца надати киши.
8. Кад нови месец после три дана покаже један рог правији од другог плаветне светлости, то ће идуће недеље а неки пут и пуног месеца бити кишовито време.
9. Кад је месец на три дана после половине јасан и ничим неокружен, то ће онда бити и до новог рођења месеца лепо време са прозрачним ноћима.
10. Ако се разне боје круг около месеца покаже, то ће бити промена времена с многом кишом и ветром.
11. Више једно за другим округа око месеца који мењају се са црним и тамним облацима показују скору и излишну (обилну) кишу.
12. Више около месеца привидљиви месеци ако се виђају највише пак са стране јужне, то показује вести велике важности и кишу; тако исто ако се при сунцу догоди тај случај, то исто значиће.
13. Кад високе планине, дрва и куле, каткад (понекад) светли месец, праву и за себе сенку имају, то је онда знак да ће бити кише или ветра. 

 **4. ПО ЗВЕЗДАМА**

1. Ако је млечни пут (кумова слама) добар, светљикав и са светљикавим малим звездама подпуњен, то се можемо добром времену надати; такође ако се и бели црвенкасти окрузи около звезда виђају.
2. Ако се мале звезде по чистом небу не виђају, то ће произићи олуја; ако се пак с неке стране више виђају него обично, то нам се треба надати од оне стране да ће бити олује, лети с кишом а зими с мразом.
3. Ако се звезде једва виде, и тамне су, то ће бити кише.
4. Кад се звезде показују као да се крећу брзо, значи да ће бити ветра.
5. Ако се звезде врло блистају, то по времену годишњем судећи да ће бити ветра, проладителног (прохладног) воздуха а и ладноћу, снег.
6. Кад седмобројне звезде (влашчићи) блистају се, битће добро време; ако су пак тамне, то ће онда бити ветра и кише

  **5. ПО ОБЛАЦИМА**

1. Ако је јутром пре него што ће сунце изаћи хоризонт црвенкаст, то ће бити или ветра или кише, или кише с ветром.
2. Ако црн облак покрије сунце па се исти од топлоте разиђе, то ће се на кишу преокренути.
3. Ситни облаци ако се покрећу високо к југо западној страни, показује ветрове а понекад и виоре.
4. Ако при изласку сунца олуја започне, то ће се она истог јутра утишати.
5. Ако облаци покрећу се низко, показује ладно време, ако су пак исти густи и на какву кулу приличе, то ће бити туче (града).
6. Ако се зими редом два или три дана виде бели облаци, показује олују.
7. Ако се облаци покрећу са свију страна и к сунцу на ближе прилазе, то показује олују.
8. Ако је пред подне ведро а после подне киша пада, или много црни облаци од северне стране цело небо покрију па опет пред залазак сунца разиђу се, то ће другог дана бити северног ветра.
9. Ако целог дана буде облачно, а пред вече с једне стране покаже се светло отворено место, и тако отворено остане, то ће другог дана бити ветра с те стране.
10. Облаци који су подобни белим планинама или као снежне гомиле, ако се виђају, показује ведро време, а црни и бледи облаци низко стојећи показују кишу, а као ватра црвени показују ветар.
11. Врло брзо ако се покрећу облаци у кишном времену, показује да ће се киша задуго продужити.
12. Мрачни и као водни цвет вид имајући облаци који се покажу кад зађе ватрено цвјетно сунце, значи кишу и непостојано време.
13. Мрачни тамноцрвени и крвоцвјетни облаци који се лети топлог дана покажу, често доносе гро мове и штетне запалителне муње.
14. Бели и пепеловидни облаци доносе често вредителни град.
15. Кад се летњег доба облаци појављују, различите ликрве представљајући, то се киши надати можемо.
16. Из црни и бели облака бива обично грмљавина с гролшвима, громовне стреле произилазе обично из црвенкасти и тмурни облака, тако исто и дуга црнкаста муња чешће удара него беличаста

  **6. ПО МАГЛИ**

1. Кад се изјутра рано подиже магла и опет се скоро к земљи спушта, то ће бити око подне добро време, ако се пак опет подигне на горе високо, то ће бити облачно или ће се иста магла на кишу преобратити.
2. Ако на чистом небу и при изласку сунца магла се покаже, то онда често бивају велики ветрови.
3. Густа магла вечером ако се покаже, то ће ноћу бити кише.
4. Када се високе планине и дрва од магле пуше и диме то често следује киша.
5. Кад јутром рано магловит облак пред сунцем иде биће кише.
6. Кад се многа тамна и густа магла подиже, то ће се онда воздух с великим ветровима напунити.
7. Кад се по долини магла задржи а врхови планина буду чисти, то ће онда бити лепо време, а нарочито ако она магла и у дану тамо остане.
8. Кад магла спуштајући се с неба на земљу при земљи остане, показује добро време.
9. Ако се вечером подиже магла с земље или од вода, у јутру (сутра) ће бити врућ дан.
10. Кад је небо вечером црвенкасто, а јутром плаво, показује време добро.
11. У пролеће и у жетви ако јутром буде магле или стоји над водом или блатом, то ће бити кише

  **7. ПО КИШИ**

1. Ако пада киша у оно време кад је небо с црвеним облацима покривено, то ће дуже времена киша падати, или само један дан.
2. Ако киша кад падне на земљу брзо се исуши, показује да ће бити влажног времена с великом кишом.
3. Киша по мало кад почне падати па се после улшожава све више, то ће дуже падати него кад нагло пада.
4. Кад пада киша па се барама виђају клобуци, то показује да ће бити киша јача и дуготрајућа.
5. Ако почне киша падати с јужним ветром, то ће падати дуже времена непрестано.
6. После јутрење и вечерње кише бива лепо време

  **8. ПО ДУГИ**

1. Дуга свагда показује или да је било или да ће бити кише; светла показује време облачно, а кад се она угледа после кише, показује време добро.
2. Што је више дуга зеленија, то ће бити више кише; а што црвенија, тим ће бити више ветра.
3. Ако је у плавој части светљикава, то ће бити лепо време.
4. Ако се дуга покаже после једног или два сата лосле подне, то ће бити кише.
5. Вечерња дуга показује пријатно време, ако се не измени влажност ваздуха јутарња при мочварном времену показује кишовито време; ноћна дуга спроћу месеца показује ситну кишицу, која ће скоро престати; ако се виђају две дуге, то после два или три сата биће кише.
6. Дуга при заоду сунца са стране востока (истока), значи постојаност времена к киши наклонито, а највише ако је она двострука и многостручна.
7. Када пуна дуга често на востоку буде, то ће се светлост воздуха променити на облачно време, а тихо време на виоре и олују.
8. Кад се мале искре у дуги виђају, знак је да ће бити кише.
9. Кад се дуга појави при падању кише, то треба, без сумње, да се добром времену надамо

  **9. ПО ГРМЉАВИНИ**

1. Грмљавина при ведром дану показује кишу.
2. Што више у црним облацима грми, тим се је више киши надати.
3. Жута и црвенкаста муња је опасна највише кад она из облака на земљу падне.
4. Муња је тако опасна, да при највећој киши, ако се запали, гори, и горећи тако водом се никако угасити не да.
5. Тамна муња која изгледа као да је пуна с димом, цепа и руши куле, велика дрва и све што нађе пред собом.
6. Кад се при ведром дану, с јужне стране, много севања муња покаже, то ће оног дана бити кише, или најдуже другог дана

  **10. ПО ВОЗДУХУ**

1. Кад нам се какви предмети које гледамо далеко већи неголи обично представљају, то да се надамо јужном ветру и киши.
2. Кад звук и други гласови на пример код ковача ковање гвожђа, пуцање пушака, лајање паса и овим подобна много боље и на даље чују, него л' обично, то нам се треба надати таквом времену, какво ће ветар од оне стране донети, са које глас јасније долазио буде.
3. Кад се оштрина воздуха промени нагло и омекне, а ветар се обрне к другој страни, то ће бити или кише или снега

  **11. ПО РОСИ**

1. Кад роса врло много падне, треба нам се после тог надати чистом и светлом воздуху.
2. Кад се роса сунцем као танак дим разнесе, то ће онда бити чистог воздуха и лепог времена

  **12. ПО ВЕТРУ**

1. Восточни (источни) ветар почиње обично дувати јутром а ноћом престаје, и онда он доноси обично суво и ладно време.
2. Јужни је ветар обично врућ, и по већој части влажан (већином влажан).
3. Северни или поноћни ветар је ладан и сув.
4. Западни ветар производи умерену ладноћу, судећи по годишњим временима, доноси кишу или снег.
   Срсдњи вегрови тј. ветрови који дувају између она четири главна ветра, добијају од њих умереност.
5. Североисточнн ветар приноси ладан добар воздух, а у зимње доба највећу ладноћу.
6. Северозападни ветар у летње доба приноси кишу, а у зимње време — снег.
7. Југозападни ветар је врућ и обично је влажан.
8. Кад југоисточни ветар дува, а облаци од западне стране спроћу ветра покрећу се, то ће се онда тај ветар продужити и с кишом окончати.
9. Кад ноћу северног, а ујутру пред излазак сунца восточног ветра имало буде, то ће онда неколико дана уредно једно за другим бити лепо време.
10. Кад при топлом воздуху почне неки ветар. то ће скоро бити кише.
11. После јаког и великог ветра кад се утиша, обично на скоро следује киша.
    12 Ако јужни ветар почне с кишом, то ће киша падати дуже времена непрекидно.
12. Дуготрајући јужни нетар обично се кишом окончава. Колико дуже је јужни ветар трајао, толико ће исто и киша падати.
13. Ако при дувању силног ветра почне киша па дати, там ће се пре ветар утишати.
14. Ако при падању тихе кише почне ветар дувати, тиме ће се киша наскоро на суво време преобратити.
15. Виори, који изненада долазе и песак, сено, траву, прапшну и друге лаке ствари окрећу и вртећи са собом односе, — биће тада кише, аколи пак дуже трају и небо с облацима покривено буде, обично ће грмљавине бити

  **13. ПО ЧОВЕКУ**

1. Кад лети буде велике врућине која сасвим људе у слабост приводи, то рђавом времену треба нам се надати.
2. Кад човек, у повређеним удовима, осећа: свраб и севање, то онда предстоји промена времена.
3. Кад су човеку руке веома (сасвим) суве и глатке, тако да чега се год додирне, клизи из руку, то ће бити, без сумње, промена времена.
4. Кад човек здравог састава наједанпут ослаби (малакше) и оневесели се без причине (разлога) тако, као да је по свим удовима болестан, биће промена: од лепог времена на облачно, а највише следује грмљавина

  **14. ПО ЖИВОТИЊАМА РУЖНО ВРЕМЕ ПОЗНАТЕ СЕ:**

1. Кад се говеда обрћу ка истоку и са отвореним ноздрвама на високо главу подижу, дувају и земљу копају и ричу.
2. Када се коњи ваљају.
3. Када овце, козе и остале домаће животињг слабо или никако не пасу.
4. Када овце ујутру много блеје.
5. Када свиње сено и сламу овамо и онамо развлаче и када много скиче и рију.
6. Када пси траву пасу и опет је из утробе повраћају, често се по земљи ваљају, рију земљу, копају и јутром урличу.
7. Када голубови рано одлећу и касно долећу и када много гучу.
8. Када чапље високо лете и у ваздуху се преврћу, када воду са дреком остављају или када не веселе стоје.
9. Када слепи мишеви вечером млого тамо и вамо облећу.
10. Када петли у вече или ноћу певају, биће промена времена, најчешће киша.
11. Када петли преко дана кукуричу и бију крилима.
12. Када кокоши са кљуном и са ноктима пера разчешавају и невесело кокоћућ, тамо онамо тумарају, то онда показује промену времена и кишовито време.
13. Када квочке са пилићима беже у своја гнезда, а јутром доцне излазу, то ће бити кише.
14. Ако кокоши у почетку кише не бежу одма под кров, то ће онда киша за дуго трајати.
15. Патке, гуске и друге водене птице када се са великом виком купају и у воду се гњурају, показује кишу.
16. Када се врапци играју на путу по прашини.
17. Када се мачка поред ватре „умива".
18. Када вукови у гори урличу, треба очекивати лоше време и хладноћу.
19. Када вране на дрвећу са крилима бију, знак је да ће киша падати.
20. Када водене птице, које обично живе по малим водама, отуда одлећу и у велике реке, које се лако не мрзну, долећу, показује велику и жестоку зиму, која ће дуже времена трајати.
21. Када воденц биво (птица) у доброме времену буче.
22. Када ласте над водом и над земљом низко лете, да са крилима земљу и воду доваћају.
23. Када дивље гуске и ждралови који обично са дреком лете, а тада са ћутањем пролећу.
24. Када гуске при рани са виком одлазе, и за рану бију се и отимају.
25. Када ваздушне птице при води се купе, вичу поливају се и гњурају.
26. Када чапље воду са дреком остављају и невеселе напољу стоје или врло високо полећу.
27. Када чавке и вране над високим кућама и камењу у мложини наоколо лете, и после покрај воде седну, тамо овамо по песку полећу, врло вичу, и у воду се гњурају.
28. Када пауни често ноћу јасно вичу.
29. Када водене птице из воде изиђу и покрај ње седећи пера отресају

**СВЕ ОВЕ ДО САДА ИЗЛОЖЕНЕ ПОЈАВЕ ЈЕСУ ЗНАЦИ РУЖНОГ ВРЕМЕНА.**
**ЛЕПО ВРЕМЕ ПАК, ПОЗНАЈЕ СЕ ПО ОВИМ ПОЈАВАМА:**

30. Када кокошке раније лежу.
31. Доброму се је времену надати када се вране купају, или у вече млого кречу.
32. Када муве и комарци вечером тамо овамо лете и роје се, то обично бива суво време.
33. Тако исто може се доброму времену надати када славуј свагда весело пева.
34. Када увече много слепи мишеви лете.
35. Када су овце увече несташне и веселе

  **15. ПО РИБАМА И РАЦИМА**

1. Када риба при ведром и светлом дану толико изнад воде искаче да се видети може а такође по врху воде плива, да се руком ухватити може, то се треба киши надати.
2. Када раци измиле напоље из воде, означава буру и виоре.
3. Делфини када по тихом мору играју и скачу, то се треба ветру надати, од оне стране, од које се они појављују

  **16. ПО РАЗНИМ ИНСЕКТИМА ЗНАЦИ ЗА РУЖНО ВРЕМЕ:**

1. Када глисте млого излазе из земље.
2. Када осице, комарци, муве и буве врло уједају.
3. Када пчеле из кошница излећу и када излећу међу дрва или близу кошница крију се, лете и ситна песчана зрна сабирају са ногама.
4. Када жабе ноћу и јутром крекећу.
5. Када пауци од свога се места покрећу и надоле силазе.
6. Када мрави беже, као да се бију и јаја своја овамо онамо по мравињаку разносе.
7. Када кртице земљу из своји јама више него обично изривају.

**17. ПО РАЗНИМ СТВАРИМА**

1. Када се кућни зидови зноје.
2. Када из комина (димњака) чађ пада.
3. Када свеће, кандила, прште и тамно светле, као да би се угасити хтели и зраке тамне и нејасне од себе дају.
4. Када се око свеће округ разне боје види на подобију (изгледу) дуге.
5. Када је со влажна а по маслу капље воде виђају се.
6. Када ватра слабо и бледо гори.
7. Када се над лонцима и котловима, покрај ватре стојећи, многе искре виду.
8. Када се струне на музикалним оруђима одпусте.
9. Када се кожни појаси, каиши, добоши искупе и краћи буду.
10. Када столице, сандуци и овима подобна а нарочито од растова дрвета ако су начињена, често, здраво пуцају, као да се цепају.